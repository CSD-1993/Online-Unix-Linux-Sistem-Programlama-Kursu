Genel Tanıtım

Bu kurs UNIX/Linux türevi sistemlerinde C ile programlama yapmak isteyen, bu sistemlerin aşağı seviyeli tasarım ve yazımını öğrenmek isteyen programcılara yöneliktir.Kursun temel özellikleri şöyle özetlenebilir:

- Kurs C Programlama dili ile UNIX/Linux sistemlerinde programlama yapmak isteyen programcılara yöneliktir. Kurs “usermod” ve kernelmod” programlama konularından oluşmaktadır.

- Kurs C ve Sistem Programcıları Derneği tarafından 1998 yılından beri dernek bünyesinde ve kurumsal düzeyde verilmektedir. UNIX/Linux sistemlerinde yazılım geliştirme faaliyetlerinde bulunan 50’ye yakın kuruma bu eğitim verilmiştir.

- UNIX/Linux Sistem Programlama uygulamalı bir kurstur. Kurs içerisinde yüzün üzerinde irili ufaklı uygulama yapılmaktadır.

- Kurs yalnızca UNIX türevi sistemlerinde programlamayı değil aynı zamanda bu sistemlerin aşağı seviyeli çalışma mekanizmasını da anlatmayı hedeflemektedir. 

- Kurs UNIX/Linux sistemlerinin tasarım yazım ve programlanmasında ilerlemek ve ustalaşmak isteyen programcılara yöneliktir.

- Kurs yüzeysel değil ayrıntılıdır. 

- Kurs katılımcıları C ve Sistem Programcıları Derneği tarafından geliştirilmekte olan CSD İşletim sistemi projesinde de görev alabilir hale gelmektedir. 

Ön Koşul

Bu kursa katılabilmeniz için yeterli düzeyde C Programlama Dili bilgisine sahip olmanız gerekmektedir. 

Eğitim Süresi

Eğitim Süresi 172 Saattir.

Ders Saatleri

Dersler hafta içi Salı – Çarşamba – Perşembe günleri saat 19.30 – 22.30 saatleri arasında 3’er saat olarak yapılacaktır.

Eğitmen

Kurs C ve Sistem Programcıları Derneği başkanı Kaan ASLAN tarafından verilmektedir. Kaan ASLAN sistem programlama ve yazılım eğitiminde Türkiye’deki en deneyimli eğitmenlerdendir. Çeşitli pozisyonlarda pek çok projede bulunmuş, 200’ün üzerinde kuruma eğitim ve danışmanlık hizmetleri vermiştir. 


